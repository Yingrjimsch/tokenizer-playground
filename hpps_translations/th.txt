แฮร์รี่ พอตเตอร์กับศิลาอาถรรพ์, J.K. Rowling
CHAPTER ONE
เด็กชาย ผู้รอดชีวิต
นายและนางเดอร์สลีย์เจ้าของบ้านเลขที่สี่ ซอยพรีเว็ต ภาคภูมิใจนักที่จะบอกว่าพวกเขาเป็นคนปกติธรรมดาที่สุด เชื่อเขาเลย!
พวกเขาจะเป็นมนุษย์คู่สุดท้ายที่คุณคิดถึงว่ามีอะไรเกี่ยวข้องกับเรื่องแปลกประหลาดหรือลึกลับ เพราะพวกเขาจะไม่มีวันเข้าไปยุ่งเกี่ยวกับเรื่องไร้สาระแบบนั้นเด็ดขาด
นายเดอร์สลีย์เป็นผู้อำ นวยการบริษัทกรันนิงส์ซึ่งผลิตสว่าน
เขาเป็นคนตัวล่ำ ใหญ่ คอสั้นจนเรียกได้ว่าไม่มีคอ แถมยังไว้หนวดดกเฟิ้ม
ส่วนนางเดอร์สลีย์นั้นผอมแห้ง ผมบลอนด์ และคอยาวเกือบจะเป็นสองเท่าของคนทั่วไป ซึ่งมีประโยชน์มากสำ หรับเธอผู้ชอบใช้เวลาส่วนใหญ่ยืดคอข้ามรั้วสวนดอกไม้แอบสอดส่องดูเพื่อนบ้าน สามีภรรยาคู่นี้มีลูกชายเล็กๆ คนหนึ่งชื่อดัดลีย์
และในความเห็นของคนทั้งสอง ไม่มีเด็กคนไหนน่ารักน่าใคร่เท่าพ่อหนูคนนี้อีกแล้ว
ครอบครัวเดอร์สลีย์มีทุกอย่างที่พวกเขาต้องการ แต่พวกเขาก็มีความลับอยู่เรื่องหนึ่ง และพวกเขากลัวที่สุดว่าใครจะล่วงรู้ความลับนี้เข้า
พวกเขาคิดว่าจะทนไม่ได้ถ้ามีใครบังเอิญรู้เรื่องของครอบครัวพอตเตอร์
นางพอตเตอร์เป็นน้องสาวของนางเดอร์สลีย์ แต่ก็ไม่ได้พบกันมาหลายปีแล้ว ที่จริงนางเดอร์สลีย์แกล้งทำ เป็นเหมือนว่าไม่มีน้องสาว เพราะว่าน้องสาวของเธอและสามีที่ไม่เอาไหนนั้นเป็นคนแบบที่ไม่ใช่ "เดอร์สลีย์"
โดยแท้ แค่นึกว่าเพื่อนบ้านจะคิดอย่างไรถ้าพวกพอตเตอร์เกิดมาปรากฏตัวที่ซอยนี้
สามีภรรยาเดอร์สลีย์ก็ตัวสั่นแล้ว พวกเขารู้ว่าพวกพอตเตอร์มีลูกชายเล็กๆ คนหนึ่งเหมือนกันแต่ยังไม่เคยเห็นตัว
เด็กคนนี้ก็เป็นเหตุผลสำ คัญอีกข้อหนึ่งที่ต้องกันพวกพอตเตอร์ออกไปไกลๆ พวกเขาไม่อยากให้พ่อหนูดัดลีย์ใกล้ชิดกับเด็กแบบนั้น
เมื่อนายและนางเดอร์สลีย์ตื่นขึ้นมาในเช้าวันอังคารที่อากาศทึบทึมซึ่งเป็นวันที่เรื่องของเราเริ่มต้นขึ้น ก็ไม่มีอะไรเกี่ยวข้องกับท้องฟ้ามืดครึ้มที่จะบ่งบอกได้เลยว่ากำ ลังจะมีเรื่องแปลกประหลาดลึกลับเกิดขึ้นทั่วประเทศ
นายเดอร์สลีย์ฮัมเพลงเบาๆระหว่างที่เลือกเนกไทที่ดูจืดชืดน่าเบื่อที่สุดเพื่อผูกไปทำ งาน ขณะที่นางเดอร์สลีย์ก็นินทาคนนั้นคนนี้ไปเรื่อยเปื่อยอย่างมีความสุข ระหว่างที่ปล้ำ อยู่กับเจ้าหนูดัดลีย์ที่แหกปากร้องเมื่อถูกจับให้นั่งในเก้าอี้สำ หรับเด็ก
ไม่มีใครสังเกตเห็นนกฮูกสีน้ำ ตาลแดงตัวใหญ่ที่บินผ่านหน้าต่างไป
แปดโมงครึ่ง นายเดอร์สลีย์หยิบกระเป๋าหนัง หอมแก้มนางเดอร์สลีย์ พยายามจูบลาเจ้าหนูดัดลีย์แต่ไม่สำ เร็จ เพราะดัดลีย์กำ ลังอาละวาดปาอาหารเช้าใส่ฝาผนัง
"เจ้าหมาน้อยเอ๊ย" นายเดอร์สลีย์หัวเราะอย่างอารมณ์ดีเมื่อออกจากบ้าน
เขาขึ้นรถและขับถอยออกมาจากถนนทางเข้าบ้านเลขที่สี
เมื่อมาถึงหัวมุมถนนแล้วนั่นเองเขาถึงไดสังเกตเห็นสัญญาณแรกว่ามีอะไรบางอย่างพิกลๆเกิดขึ้น แมวตัวหนึ่งกำ
ลังอ่านแผนที่ ในแวบแรกนายเดอร์สลีย์ยังไม่ทันนึกหรอกว่าเขาเห็นอะไร แต่เขาหันขวับไปดูอีกครั้ง
มีแมวลายตัวหนึ่งยืนอยู่ที่หัวมุมซอยพรีเว็ต แต่ก็ไม่เห็นมีแผนที่สักหน่อย
นี่เขาคิดอะไรไปนะ ต้องเป็นเพราะแสงเงาแน่ๆ ที่เล่นตลกนายเดอร์สลีย์กะพริบตาและจ้องดูแมวตัวนั้น มันก็จ้องตอบกลับมา
เมื่อนายเดอร์สลีย์ขับรถเลี้ยวหัวมุมถนนออกไป เขามองดูแมวทางกระจกหลัง
เห็นมันกำ ลังอ่านป้ายถนนที่เขียนว่า ซอยพรีเว็ต--ไม่ใช่ แมวกำ ลัง ดู ป้ายต่างหาก แมวอ่านแผนที่หรือ ป้ายออกที่ไหน
นายเดอร์สลีย์สั่นหัวไล่ความคิดเรื่องเจ้าแมวออกไปจากสมอง ระหว่างที่ขับรถเข้าเมืองเขาไม่คิดถึงเรื่องอื่นนอกจากใบสั่งซื้อสว่านจำ นวนมากที่เขาหวังว่าจะได้รับในวันนี
แต่เมื่อเข้ามาใกล้เมือง เขาก็ลืมเรื่องสว่านไปเพราะมีเรื่องอื่นให้ต้องคิดแทน
ระหว่างที่นั่งอยู่ในรถที่จอดนิ่งในการจราจรอันติดขัดตามปกติตอนเช้านั้น เขาก็สังเกตเห็นว่ามีผู้คนแต่งตัวแปลกๆ ผ่านไปผ่านมาจำ นวนมาก
เป็นคนใส่เสื้อคลุมตัวหลวมยาวนายเดอร์สลีย์ทนพวกคนแต่งตัวตลกๆไม่เข้าท่าไม่ได้เลย ประเภทเสื้อผ้าประหลาดพิสดารที่พวกหนุ่มสาวชอบแต่งกันนั่นแหละ!
เขาคิดว่านี่ก็คงเป็นแฟชั่นโง่ๆแบบใหม่อีกแล้ว
เขาเคาะนิ้วบนพวงมาลัย สายตามองไปที่พวกเพี้ยนเหล่านี้ที่ยืนอยู่ใกล้ๆ
พวกนั้นกระซิบกระซาบกันด้วยท่าทางตื่นเต้น
นายเดอร์สลีย์รู้สึกหัวเสียเมื่อเห็นว่าพวกนั้นสองคนไม่ใช่คนหนุ่มสาวสักหน่อย ตาผู้ชายนั่นต้องอายุมากกว่าเขาแน่ๆแล้วยังใส่เสื้อคลุมสีเขียวมรกตอีก!
เสียสติไปแล้วหรือไง!
แต่แล้วนายเดอร์สลีย์ก็คิดขึ้นมาได้ว่านี่อาจ เป็นการเล่นสนุกที่ไม่ค่อยเข้าท่านักก็ได้--คนพวกนี้อาจกำ ลังเรี่ยไรเงินเพื่อทำ อะไรสักอย่าง...
ใช่แล้ว ต้องเป็นอย่างนั้นแน่ๆ การจราจรค่อยๆ เคลื่อนตัว และไม่กี่นาทีต่อมา นายเดอร์สลีย์ก็ไปถึงที่จอดรถของบริษัทกรันนิงส์ แล้วเขาก็กลับไปคิดเรื่องสว่านตามเดิม
นายเดอร์สลีย์นั่งทำ งานหันหลังให้หน้าต่างในห้องทำ งานชั้นเก้าเสมอ
ถ้าเขาไม่นั่งหันหลังให้หน้าต่าง เขาคงรู้สึกว่ายากนักที่จะมีสมาธิอยู่กับเรื่องสว่านได้ในเช้าวันนั้น
เขาไม่เห็นนกฮูกบินโฉบผ่านไปกลางวันแสกๆ แต่ผู้คนที่อยู่บนถนนเห็น พวกเขาอ้าปากค้าง ชี้ชวนกันให้ดูนกฮูกตัวแล้วตัวเล่าที่บินข้ามหัวพวกเขาไป
คนพวกนี้ส่วนใหญ่ไม่เคยเห็นนกฮูกแม้ในตอนกลางคืน
อย่างไรก็ตาม ก็ยังเป็นเช้าที่นายเดอร์สลีย์ทำ งานได้ตามปกติ
ไม่มีนกฮูกมารบกวนเขาตะโกนใส่คนห้าคน
พูดเรื่องสำ คัญๆทางโทรศัพท์หลายหน และตะคอกคนอีกหนสองหน
เขาอารมณ์ดีจนกระทั่งเมื่อถึงเวลากินข้าวเที่ยง เขาคิดว่าน่าจะต้องยืดเส้นยืดสายเสียหน่อย จึงเดินข้ามถนนไปซื้อขนมที่ร้านขนมปังมากิน
เขาลืมพวกคนในชุดเสื้อคลุมไปแล้ว จนเมื่อเขาเดินผ่านคนพวกนั้นกลุ่มหนึ่งใกล้ๆกับร้านขนมปังเขามองพวกนั้นอย่างหัวเสียตอนที่เดินผ่านไป
ไม่รู้ว่าทำ ไม แต่พวกนั้นทำ ให้เขารู้สึกไม่สบายใจ
พวกนั้นกระซิบกระซาบกันอย่างตื่นเต้นอีกนั่นแหละ และไม่เห็นมีกระป๋องรับเงินเรี่ยไรสักใบ
ตอนขากลับเมื่อเขาถือถุงใส่โดนัตเดินผ่านพวกนั้นอีกหน เขาถึงทันได้ยินคำ บางคำ ที่พวกนั้นพูดกัน
"พวกพอตเตอร์ ใช่แล้ว ที่ฉันได้ยินมา..."
"ใช่ ลูกชายของพวกเขา แฮร์รี่--"
นายเดอร์สลีย์หยุดยืนตัวแข็ง
ความกลัวหลั่งไหลท่วมร่างอ้วนใหญ่
เขาเหลียวกลับไปดูพวกคนที่กำ ลังกระซิบกระซาบกัน ทำ ท่าเหมือนจะพูดอะไรด้วย แต่แล้วก็เปลี่ยนใจ
เขารีบข้ามถนนกลับไปที่ทำ งาน สั่งเลขานุการเสียงเขียวไม่ให้รบกวน ก่อนจะเข้าห้องทำ งาน และคว้าโทรศัพท์มาหมุน เขาหมุนหมายเลขโทรศัพท์ที่บ้านจนเกือบครบแล้วแต่ก็เปลี่ยนใจ เขาวางหูโทรศัพท์ลง
ยกมือลูบหนวดพลางใช้ความคิด... ไม่เอาน่า นี่เขากำ ลังทำ
อะไรโง่ๆ พอตเตอร์ไม่ใช่ชื่อแปลกสักหน่อย
เขามั่นใจว่ามีคนชื่อพอตเตอร์อีกมากที่มีลูกชายชื่อแฮร์รี่ คิดอีกที
เขาไม่แน่ใจด้วยซ้ำ ไปว่าหลานชายของเขาชื่อแฮร์รี่หรือเปล่า
เขาไม่เคยเห็นเด็กคนนั้น
อาจจะชื่อฮาร์วีย์หรือฮาโรลด์ก็ได้
ไม่มีเหตุผลอะไรที่จะไปทำ ให้นางเดอร์สลีย์ต้องกลัดกลุ้มเธอมักหัวเสียเสมอเวลาพูดถึงน้องสาว
เขาไม่ตำ หนิเธอหรอก ถ้าเขามีน้องสาวแบบนั้นบ้าง... แต่นั่นแหละ แล้วพวกคนใส่เสื้อคลุมล่ะ...
นายเดอร์สลีย์รู้สึกว่าบ่ายนั้นเขารวบรวมสมาธิให้อยู่ที่เรื่องสว่านได้ยากเต็มที เมื่อเขาออกจากที่ทำ งานตอนห้าโมงเย็น เขาก็ยังกังวลใจอยู่จนถึงกับเดินชนคนคนหนึ่งที่หน้าประตู
"ขอโทษ" เขาทำ เสียงฮึดฮัด เมื่อชายชราร่างเล็กคนหนึ่งเซจนเกือบล้มลง
เป็นเวลาชั่วขณะหนึ่งทีเดียวก่อนที่นายเดอร์สลีย์จะสังเกตเห็นว่าชายคนนั้นสวมเสื้อคลุมสีม่วง
แล้วดูเหมือนเขาจะไม่รู้สึกโมโหเลยที่ถูกชนจนเกือบล้มฟาดพื้น
ตรงกันข้าม เขากลับยิ้มหน้าบาน และพูดเสียงแหลมจนคนที่เดินผ่านไปผ่านมาบนถนนหันมามอง "ไม่ต้องขอโทษหรอกครับคุณ วันนี้ไม่มีอะไรทำ
ให้ผมหัวเสียได้! กลับยินดีเสียมากกว่า เพราะคนที่คุณก็รู้ว่าใคร หายไปแล้วในที่สุด!
แม้แต่พวกมักเกิ้ลอย่างคุณก็น่าจะฉลองวันอันแสนสุขแบบนี้ด้วยนะครับ!"
แล้วชายชราก็กอดนายเดอร์สลีย์ก่อนที่จะเดินจากไป
นายเดอร์สลีย์ยืนเหมือนรากงอกอยู่ตรงนั้นเขาถูกคนแปลกหน้ากอดเอาดื้อๆ แล้วเขาคิดว่าได้ยินชายคนนั้นเรียกเขาว่าพวกมักเกิ้ล
ไม่ว่าเจ้าคำ นี้จะหมายความว่าอะไรก็ตาม แต่เขารู้สึกประสาทเสียและรีบกลับไปที่รถเพื่อกลับบ้านทันที ในใจหวังว่าเขาคงจินตนาการไปเองทั้งหมด ซึ่งเขาไม่เคยหวังอะไรแบบนี้มาก่อนเลยเพราะเขาไม่เคยเห็นด้วยกับการจินตนาการ
เมื่อเขาเลี้ยวรถเข้าถนนทางเข้าบ้านเลขที่สี่ สิ่งแรกที่เขาเห็น--และไม่ได้ทำ ให้อารมณ์เขาดีขึ้นเลย--ก็คือ เจ้าแมวลายที่เขาเห็นเมื่อเช้า
ตอนนี้มันนั่งอยู่บนกำ แพงสวนดอกไม้
เขาแน่ใจว่าเป็นแมวตัวเดียวกันเพราะมีรอยด่างรอบตาเหมือนกัน
"ไป๊!" นายเดอร์สลีย์ไล่เสียงดัง
แมวไม่ขยับ
มันกลับจ้องเขานิ่ง
นี่เป็นอาการปกติของแมวหรือเปล่านะ นายเดอร์สลีย์สงสัย
เขาพยายามทำ ตัวเป็นปกติเมื่อเข้าบ้าน และยังคงตั้งใจว่าจะไม่เอ่ยเรื่องนี้กับภรรยา
วันนี้ของนางเดอร์สลีย์ผ่านไปอย่างราบรื่นและเป็นปกติดี
ระหว่างรับประทานอาหารเย็น เธอเล่าปัญหาของเพื่อนบ้านที่มีเรื่องกับลูกสาวให้เขาฟังอย่างละเอียดลออ และบอกว่าดัดลีย์รู้คำ ใหม่อีกคำ หนึ่งแล้ว (คำ ว่า อย่า!)
นายเดอร์สลีย์พยายามทำ ตัวเป็นปกติ
เมื่อพาดัดลีย์เข้านอนแล้ว เขาก็เข้าไปในห้องนั่งเล่นทันเวลารายงานช่วงสุดท้ายของข่าวภาคค่ำ พอดี "ข่าวสุดท้าย นักดูนกทั่วประเทศรายงานเข้ามาว่า วันนี้นกฮูกมีพฤติกรรมแปลกประหลาดมากแม้ว่าปกติแล้วนกฮูกจะออกหากินตอนกลางคืนและมักไม่ปรากฏตัวให้เห็นในเวลากลางวัน
แต่วันนี้ตั้งแต่พระอาทิตย์ขึ้น มีคนเห็นนกฮูกนับร้อยๆตัวบินไปมาทุกทิศทุกทาง
ผู้เชี่ยวชาญไม่สามารถอธิบายได้ว่าทำ ไมนกฮูกจึงได้เกิดเปลี่ยนเวลานอนอย่างกะทันหันเช่นนี้"
ผู้อ่านข่าวยิ้มน้อยๆ
"ลึกลับมากนะครับแล้วตอนนี้
ถึงเวลาของคุณจิม แมกกัฟฟินรายงานเรื่องสภาพอากาศแล้วครับ
คืนนี้จะมีฝนตกเป็นนกฮูกหรือเปล่าครับ จิม"
"ครับ เทด" นักพยากรณ์อากาศตอบ "ผมไม่ทราบครับ แต่ไม่ใช่เฉพาะนกฮูกนะครับที่ทำ อะไรแปลกๆ ในวันนี้
มีผู้เฝ้าดูท้องฟ้าในที่ต่างๆ กัน อย่างที่เคนท์ ที่ยอร์กเชียร์ และที่ดันดี โทรศัพท์รายงานเข้ามาบอกผมว่าแทนที่จะมีฝนตกอย่างที่ผมบอกไว้เมื่อวาน กลับมีดาวตกร่วงลงมาเป็นสายเหมือนฝนเลยครับ!
ผมว่าบางทีอาจเป็นการฉลอง "คืนก่อกองไฟ" กันล่วงหน้ากระมังครับ คืนก่อกองไฟจะเริ่มก็ในสัปดาห์หน้าโน่นนะครับท่านผู้ชม!
แต่ผมรับรองว่าคืนนี้จะมีฝนตกแน่ครับ"
นายเดอร์สลีย์นั่งตัวแข็งทื่ออยู่บนเก้าอี้นวมดาวตกทั่วเกาะบริเตน นกฮูกออกมาบินตอนกลางวัน คนลึกลับในชุดเสื้อคลุมปรากฏตัวทั่วไปหมด แล้วยังเรื่องกระซิบกระซาบเกี่ยวกับพวกพอตเตอร์...
นางเดอร์สลีย์เดินเข้ามาในห้องนั่งเล่น ถือชามาสองถ้วย
ท่าจะไม่ดีเสียแล้ว
เขาเห็นจะต้องบอกเธอกระมัง
นายเดอร์สลีย์กระแอมขึ้นอย่างกลุ้มใจ
"เออ...เพ็ตทูเนียที่รัก... หลังๆ นี่คุณไม่ได้ข่าวจากน้องสาวคุณเลยใช่ไหม"
อย่างที่เขาคาดนั่นแหละ นางเดอร์สลีย์ตกใจและหัวเสียขึ้นมาทันที
ก็ทั้งเขาและเธอแกล้งทำ เป็นว่าเธอไม่มีน้องสาวมาตลอดนี่นา
"ไม่" เธอตอบเสียงห้วนๆ
"ทำ ไมหรือ"
"มีเรื่องแปลกๆ ในรายงานข่าววันนี้" นายเดอร์สลีย์พูดงึมงำ อยู่ในคอ
"นกฮูก... ฝนดาวตก...และยังมีคนแต่งตัวพิลึกๆเยอะแยะในเมืองวันนี้ด้วย"
"แล้วไง" นางเดอร์สลีย์ถามห้วนๆ
"เออ ผมก็คิดว่า... บางที... อาจจะเป็นเรื่องที่เกี่ยวกับ... คุณก็รู้... พวกของเธอ
น่ะ นางเดอร์สลีย์ห่อริมฝีปากและจิบน้ำ ชา นายเดอร์สลีย์สงสัยว่าเขาจะกล้าเล่าให้เธอฟังไหมว่าเขาได้ยินคนเอ่ยชื่อ "พอตเตอร์" ด้วย
เขาตัดสินใจว่าไม่เล่าดีกว่า
เขากลับทำ ท่าธรรมดาๆที่สุดและถามว่า "ลูกชายพวกเขา... อายุรุ่นราวคราวเดียวกับดัดลีย์ใช่ไหม"
"คงงั้น" นางเดอร์สลีย์ตอบห้วนๆ
"ชื่ออะไรล่ะ ฮาวเวิร์ดหรือเปล่า"
"ชื่อแฮร์รี่ เป็นชื่อที่แสนจะโหล ฉันว่านะ"
"อ้อ ใช่สินะ" นายเดอร์สลีย์ตอบ ใจหายวูบ
"ผมก็เห็นด้วยกับคุณ"
เขาไม่เอ่ยอะไรเกี่ยวกับเรื่องนี้อีกเมื่อเดินขึ้นบันไดไปนอน ระหว่างที่นางเดอร์สลีย์อยู่ในห้องน้ำนายเดอร์สลีย์ก็ย่องไปที่หน้าต่างห้องนอน แอบมองลงไปที่สวนหน้าบ้าน
แมวยังนั่งอยู่ที่เดิม
มันจ้องมองไปที่ปากซอยพรีเว็ตเหมือนกำ ลังคอยอะไรสักอย่างหนึ่ง
นี่เขาคิดเป็นตุเป็นตะหรือเปล่านะ เรื่องที่เกิดขึ้นทั้งหมดนี้จะเกี่ยวกับพวกพอตเตอร์หรือเปล่าถ้าใช่...
แล้วเกิดใครๆ รู้ว่าพวกเขาเกี่ยวดองกับคนคู่นั้น... ให้ตายสิ เขาคงทนไม่ได้แน
สามีภรรยาเดอร์สลีย์เข้านอน
นางเดอร์สลีย์นอนหลับอย่างรวดเร็วแต่สามีของเธอนอนลืมตาโพลง สมองคิดกลับไปกลับมา ก่อนที่เขาจะผล็อยหลับไป
เขาก็คิดปลอบใจตัวเองว่า ถึงแม้ว่าพวกพอตเตอร์จะพัวพันกับเรื่องประหลาดๆนี้ แต่ก็ไม่มีเหตุผลอะไรที่พวกนั้นจะมาใกล้ๆ เขาและนางเดอร์สลีย์
พวกพอตเตอร์รู้ดีว่าเขากับเพ็ตทูเนียคิดอย่างไรกับพวกเขาและพวกคนประเภทเดียวกันกับพวกเขา... นายเดอร์สลีย์มองไม่เห็นว่าเขากับเพ็ตทูเนียจะเข้าไปเกี่ยวข้องกับเรื่องที่กำ ลังเกิดขึ้นอยู่นี้ได้อย่างไร
เขาหาวก่อนจะพลิกตัว
มันไม่มีผลอะไรกับตัวเขาและครอบครัวหรอกน่า...
เขาเข้าใจผิดเอามากๆเลยทีเดียว
แม้นายเดอร์สลีย์จะม่อยหลับไปในที่สุด แต่แมวที่อยู่บนกำ แพงไม่มีทีท่าว่าจะง่วงนอนเลยสักนิดมันนั่งนิ่งเหมือนรูปปั้น
ตาจ้องจับไม่กะพริบอยู่ที่ปากซอยพรีเว็ต
มันไม่สะดุ้งแม้แต่น้อยเมื่อมีเสียงประตูรถยนต์ปิดดังปังมาจากซอยถัดไปหรือเมื่อนกฮูกสองตัวบินโฉบผ่านหัว
ที่จริงเกือบใกล้เที่ยงคืนแล้วกว่าที่แมวจะเริ่มขยับตัว
ชายคนหนึ่งปรากฏกายขึ้นที่ปากซอยที่แมวจ้องมองอยู่ เขามาอย่างเงียบกริบและกะทันหันเสียจนคุณอาจจะคิดว่าเขาโผล่ขึ้นมาจากพื้นดิน
แมวส่ายหางและหรี่ตาลง
ชายผู้นี้ไม่เหมือนคนอื่นๆที่เคยเห็นกันในซอยพรีเว็ต
เขาเป็นชายร่างสูงผอม และดูแก่ชรามาก เห็นได้จากผมและเคราที่ขาวเป็นสีเงินและยาวจนสอดไว้ใต้เข็มขัดได้
เขาสวมชุดยาวกรอมเท้ากับเสื้อคลุมตัวยาวจดพื้นสีม่วง และสวมรองเท้าบู๊ตมีส้นที่มีเข็มขัดรัดด้านหน้า
ตาสีฟ้าอ่อนสดใสของชายชราทอประกายเจิดจ้าอยู่หลังแว่นตารูปพระจันทร์ครึ่งเสี้ยว จมูกของเขายาวและตรงปลายคดงอเหมือนเคยหักมาแล้วสักสองหน
ชายผู้นี้ชื่อ อัลบัส ดัมเบิลดอร
ดูเหมือนอัลบัส ดัมเบิลดอร์จะไม่รู้ตัวเอาเลยว่าเขามาอยู่บนถนนที่ไม่ยินดีต้อนรับทุกอย่างบนตัวเขา ตั้งแต่ชื่อของเขาจนถึงรองเท้าบู๊ต
เขามัวแต่วุ่นค้นหาอะไรบางอย่างในเสื้อคลุม แต่เขาก็รู้ตัวว่าถูกจับตามอง เพราะจู่ๆ เขาก็เงยหน้าขึ้น มองแมวที่ยังคงจับตาดูเขาอยู่ที่สุดซอย
ด้วยเหตุผลอะไรบางอย่าง ดูเหมือนว่าการได้เห็นแมวตัวนั้นทำ ให้เขารู้สึกขบขัน
เขาหัวเราะหึๆ และพึมพำ ว่า "ฉันน่าจะรู้นะ"
เขาพบของที่กำ ลังหาอยู่ในกระเป๋าด้านในเสื้อคลุม
ดูเหมือนจะเป็นที่จุดบุหรี่สีเงิน
เขาดันฝาเปิด ยกชูขึ้นและกดปุ่มดังกริ๊ก
ไฟถนนที่ใกล้ที่สุดดับวูบลง
เขากดปุ่มอีกกริ๊ก ไฟเสาถัดไปก็ดับมืด
ชายชรากดปุ่มรวมทั้งสิ้นสิบสองครั้ง แล้วแสงที่เหลืออยู่ในถนนนั้นก็มีแต่เพียงแสงเรืองรองเล็กจ้อยสองดวงจากตาของแมวที่จ้องมองเขาอยู่
ตอนนี้ถ้ามีใครมองลงมาจากหน้าต่าง ต่อให้ตาเป็นมันเหมือนลูกปัดของนางเดอร์สลีย์ก็เถอะ ก็ไม่อาจเห็นอะไรที่เกิดขึ้นบนทางเท้าได้เลย
ดัมเบิลดอร์สอด "ที่ดับไฟ" ลงในกระเป๋าเสื้อคลุมและเดินตรงไปยังบ้านเลขที่สี่เมื่อถึงจึงนั่งลงบนกำ แพงเตี้ยๆ ข้างแมว
เขาไม่ได้มองมันเลย แต่สักครู่หนึ่งก็พูดกับแมวว่า
"ดีใจจังที่เห็นคุณที่นี่ ศาสตราจารย์มักกอนนากัล"
เขาหันมายิ้มให้แมวลาย แต่มันหายไปแล้วกลายเป็นว่าเขากำ ลังยิ้มให้ผู้หญิงที่หน้าตาดูเอาจริงเอาจัง สวมแว่นตากรอบสี่เหลี่ยมที่เหมือนลายรอบตาของแมวไม่มีผิด
เธอสวมเสื้อคลุมเหมือนกัน เป็นสีเขียวมรกต
ผมสีดำ รวบเป็นมวยแน่น
ดูท่าทางหงุดหงิดมาก
"คุณรู้ได้ยังไงว่าเป็นฉัน" เธอถาม
"ศาสตราจารย์ที่รัก ผมไม่เคยเห็นแมวที่ไหนนั่งตัวแข็งทื่อแบบนี้เลย"
"ลองเป็นคุณมานั่งอยู่บนกำ แพงอิฐนี้ทั้งวันก็ต้องแข็งทื่อเหมือนกันละน่า" ศาสตราจารย์มักกอนนากัลตอบ
"ทั้งวันเลยหรือ ทั้งๆ ที่คุณน่าจะไปร่วมฉลองด้วยกัน
ผมผ่านงานเลี้ยงฉลองสักโหลได้กระมังตลอดทางที่มานี่"
ศาสตราจารย์มักกอนนากัลสูดลมหายใจเข้าเร็วๆอย่างฉุนๆ
"อ๋อ ใช่สิ ทุกคนพากันเฉลิมฉลองเป็นการใหญ่" เธอบอกอย่างเหลืออด
"คุณน่าจะคิดว่าพวกนี้ควรจะระมัดระวังมากกว่านี้หน่อย แต่ไม่เลย แม้แตพวกมักเกิ้ลยังสังเกตเห็นเลยว่ามีอะไรบางอย่างเกิดขึ้น
เป็นข่าววันนี้ของพวกเขาด้วย"
เธอสะบัดหน้าไปทางหน้าต่างห้องนั่งเล่นของครอบครัวเดอร์สลีย์ที่มืดสนิท
"ฉันได้ยินข่าว ฝูงนกฮูก...
ฝนดาวตก... พวกมักเกิ้ลน่ะไม่โง่ดักดานหรอกนะ
พวกเขาต้องสังเกตเห็นอะไรเข้าจนได้ อย่างกลุ่มดาวตกที่เคนท์--พนันกันเลยว่าต้องเป็นฝีมือเจ้าดีดาลัส ดิกเกิ้ล
เจ้าหมอนี่ไม่เคยมีสติกับใครเขาหรอก"
"คุณไปโทษพวกเขาก็ไม่ได้หรอก" ดัมเบิลดอร์บอกอย่างอ่อนโยน
"พวกเราแทบไม่มีเรื่องน่าฉลองเลยมาตั้งสิบเอ็ดปีแล้ว"
"ฉันรู้หรอกน่า" ศาสตราจารย์มักกอนนากัลตอบอย่างหงุดหงิด
"แต่นั่นก็ไม่ใช่เหตุผลที่จะลืมตัวพวกเราน่ะไม่ระวังกันเลยจริงๆ นะ เที่ยวปรากฏตัวตามถนนกลางวันแสกๆ แถมไม่ใส่เสื้อผ้าให้เหมือนพวกมักเกิ้ลด้วย แล้วก็ออกมาแลกข่าวลือกันใหญ่"
เธอชำ เลืองดูดัมเบิลดอร์เหมือนหวังว่าเขาจะบอกอะไรบางอย่างกับเธอ แต่เขาไม่พูดอะไร เธอจึงกล่าวต่อไปว่า "เฮ้อ คงวิเศษหรอกถ้าพวกมักเกิ้ลรู้ความจริงเรื่องพวกเรา ในวันที่คนที่คุณก็รู้ว่าใคร หายตัวไปในที่สุด
ฉันคิดว่าเขาหายไปแล้วจริงๆ ใช่ไหมดัมเบิลดอร์"
"ดูเหมือนอย่างนั้น" ดัมเบิลดอร์ตอบ
"เป็นเรื่องที่ควรขอบคุณจริงๆ
คุณอยากกินเชอร์เบตมะนาวไหม"
"อะไรนะ"
"ไอศกรีมมะนาว
เป็นของหวานของพวกมักเกิ้ลที่ผมชอบน่ะ"
"ไม่ละ ขอบคุณ" ศาสตราจารย์มักกอนนากัลตอบเสียงเย็นๆ ราวกับเธอกำ ลังคิดว่านี่ไม่ใช่เวลาสำ หรับไอศกรีมมะนาว
"อย่างที่ฉันว่า ถ้าคนที่คุณก็รู้ว่าใครหายตัวไป..."
"ศาสตราจารย์ที่รัก คนฉลาดรู้คิดอย่างคุณน่าจะเรียกชื่อเขาได้ตรงๆ นะ เรื่องที่เรียกเขาว่าคุณก็รู้ว่าใคร
นี่มันไม่เข้าท่าเสียเลย ตั้งสิบเอ็ดปีมาแล้วที่ผมพยายามชักจูงใครๆ ให้เรียกชื่อเขาตรงๆ ตามชื่อจริงของเขาว่า โวลเดอมอร์"
ศาสตราจารย์มักกอนนากัลกระเถิบตัวหนีด้วยความตกใจ แต่ดัมเบิลดอร์ไม่ทันสังเกตเพราะกำ ลังหักแบ่งไอศกรีมแท่งรสมะนาวอยู่
"ถ้าเรายังคงเรียกเขาว่าคุณก็รู้ว่าใคร อยู่ เราก็คงสับสนต่อไป
ผมไม่เห็นมีเหตุผลอะไรเลยที่เราจะต้องกลัวเขาถึงขนาดไม่กล้าเอ่ยชื่อ โวลเดอมอร์"
"ฉันรู้คุณไม่เข้าใจ" ศาสตราจารย์มักกอนนากัลตอบด้วยเสียงกึ่งรำ คาญกึ่งชื่นชม
"ก็คุณไม่เหมือนคนอื่นๆ นี่ ทุกคนรู้กันทั้งนั้นว่าคุณเป็นคนเดียวที่คุณก็รู้... เออ เอ้า พูดก็พูด คุณเป็นคนเดียวเท่านั้นที่โวลเดอมอร์กลัว"
"คุณชมผมเกินไปแล้ว" ดัมเบิลดอร์ตอบเรียบๆ
"โวลเดอมอร์มีพลังอำ นาจที่ผมไม่มีวันมี"
"ก็เพราะว่าคุณน่ะ--สูงส่ง--เกินกว่าที่จะใช้มันน่ะสิ"
"โชคดีนะที่มันมืด
ผมไม่เคยหน้าแดงเท่านี้มานานแล้ว ตั้งแต่มาดามพอมฟรีย์บอกผมว่าเธอชอบที่ปิดหูอันใหม่ของผม"
ศาสตราจารย์มักกอนนากัลค้อนดัมเบิลดอร์ก่อนพูดว่า "เรื่องนกฮูกก็ไม่สำ คัญเท่าข่าวลือ ที่สะพัดไปทั่ว
คุณรู้ใช่ไหมว่าทุกคนพูดอะไรกัน
เรื่องทำ ไมเขาถึงหายตัวไป
อะไรกันที่หยุดเขาได้ในที่สุด"
ดูเหมือนว่าศาสตราจารย์มักกอนนากัลมาถึงเรื่องที่เธอต้องการพูดมากที่สุดแล้ว ซึ่งเป็นเหตุผลที่แท้จริงที่ทำ ให้เธอมานั่งคอยบนกำ แพงอิฐแข็งๆเย็นๆ นี้ได้ทั้งวัน เธอมองดัมเบิลดอร์เขม็งอย่างไม่เคยมองมาก่อน ไม่ว่าจะในฐานะแมวหรือผู้หญิงเห็นได้ชัดว่าไม่ว่า
"ทุกคน" จะพูดอย่างไรเธอจะไม่มีวันเชื่อจนกว่าดัมเบิลดอร์จะบอกเธอว่านั่นคือความจริง ดัมเบิลดอร์กลับหยิบไอศกรีมรสมะนาวอีกแท่งมารับประทานและไม่ตอบคำ ถาม
"ที่เขาพูด กันก็คือ" เธอเอ่ยต่อเพื่อบีบให้เขาตอบ "เมื่อคืนก่อน โวลเดอมอร์ปรากฏตัวที่ก็อดดริกส์-โฮลโล่
เขาไปหาครอบครัวพอตเตอร์ ข่าวลือบอกว่าลิลี่กับเจมส์ พอตเตอร์--เออ--พวกเขาตาย แล้ว"
ดัมเบิลดอร์พยักหน้า
ศาสตราจารย์มักกอนนากัลหายใจกระตก
"ลิลี่กับเจมส์... ฉันไม่อยากเชื่อเลย... ฉันไม่อยากเชื่อเลย โธ่เอ๋ย! อัลบัส"
ดัมเบิลดอร์ยื่นมือไปตบบ่าของเธอเบาๆ
"ผมรู้...ผมรู้..." เขาปลอบ
เสียงของศาสตราจารย์มักกอนนากัลสั่นเครือเมื่อเธอพูดต่อไป
"เรื่องยังมีอีก
พวกเขาพูดกันว่าเขาพยายามฆ่าแฮร์รี่ ลูกชายของพวกพอตเตอร์ด้วยแต่ทำ
ไม่สำ เร็จ
เขาฆ่าเด็กเล็กๆคนนั้นไม่ได้
ไม่มีใครรู้ว่าทำ ไมหรือเพราะอะไร แต่พูดกันว่าพอโวลเดอมอร์ฆ่าแฮร์รี่ พอตเตอร์ไม่ได้ พลังอำ นาจของเขาก็เสื่อมแล้วนั่นเป็นสาเหตุที่เขาหายตัวไป"
ดัมเบิลดอร์พยักหน้าอย่างเศร้าๆ
"เป็น--เป็นความจริง หรือ" ศาสตราจารย์มักกอนนากัลถามตะกุกตะกัก
"หลังจากที่เขาทำ อะไรมาได้ตั้งมากมาย ฆ่าคนมานักต่อนัก... แต่กลับฆ่าเด็กผู้ชายเล็กๆ คนหนึ่งไม่ได้จริงๆ หรือ มันช่างแปลกประหลาด ไม่น่าเชื่อเลย... ที่เรื่องนี้หยุดเขาได้... มันยังไงกัน สวรรค์โปรดบอกด้วย แฮร์รี่รอดชีวิตมาได้อย่างไร"
"เราก็ได้แต่เดาเท่านั้น" ดัมเบิลดอร์ตอบ
"เราคงไม่มีวันรู้ความจริง"
ศาสตราจารย์มักกอนนากัลดึงผ้าเช็ดหน้าลูกไม้ออกมาซับดวงตาหลังแว่น
ดัมเบิลดอร์สูดจมูกเสียงดังพลางหยิบนาฬิกาทองออกจากกระเป๋ามาดู เป็นนาฬิกาที่แปลกมาก
มีเข็มสิบสองเข็มแต่ไม่มีตัวเลขเลย และมีดาวเคราะห์เล็กจิ๋วเคลื่อนที่ไปรอบๆตรงริมขอบหน้าปัด
อย่างไรก็ตาม ดัมเบิลดอร์คงดูเข้าใจ เพราะเขาใส่มันกลับเข้าไปในกระเป๋าแล้วบอกว่า "แฮกริดมาสาย ผมเดาว่าเขาคงเป็นคนบอกคุณว่าผมจะมาที่นี่"
"ใช่" ศาสตราจารย์มักกอนนากัลตอบ
"แล้วฉันก็ไม่ควรคิดใช่ไหมว่าคุณจะบอกฉันว่าคุณมาที่นี่ทำ ไม"
"ผมมาที่นี่เพื่อพาแฮร์รี่มาฝากไว้กับป้าและลุงของเขา
สองคนนี้เป็นครอบครัวเดียวที่เขาเหลืออยู่"
"คุณไม่ได้หมายความว่า... อย่าบอกนะว่าคุณหมายถึงคนที่อยู่ที่บ้านนี้น่ะหรือ" ศาสตราจารย์มักกอนนากัลร้องเสียงหลง ก่อนผุดลุกขึ้นแล้วชี้ไปที่บ้านเลขที่สี่
"ดัมเบิลดอร์ คุณทำ อย่างนี้ไม่ได้นะ
ฉันเฝ้าดูพวกนี้มาทั้งวัน
คุณจะหาคนคู่ไหนที่ไม่เหมือนเรามากเท่าคนสองคนนี้ไม่ได้อีกแล้ว
และเขามีลูกชายคนหนึ่งด้วย ฉันเห็นเจ้าเด็กนั่นเตะแม่ไปตลอดทาง ตะเบ็งเสียงลั่นจะเอาขนม แล้วจะให้แฮร์รี่ พอตเตอร์ มาอยู่ที่นี่น่ะนะ!"
"เป็นที่ที่ดีที่สุดสำ หรับเขา" ดัมเบิลดอร์ตอบอย่างหนักแน่น
"ป้าและลุงของเขาจะอธิบายทุกอย่างให้เขาได้รู้เมื่อเขาโตขึ้น
ผมเขียนจดหมายทิ้งไว้ให้พวกเขาแล้ว"
"จดหมายงั้นหรือ" ศาสตราจารย์มักกอนนากัลทวนเสียงเบาและนั่งลงบนกำ แพงอิฐตามเดิม
"จริงหรือดัมเบิลดอร์ คุณคิดว่าคุณสามารถอธิบายทุกอย่างได้ทางจดหมายงั้นหรือ คนคู่นี้ไม่มีวันเข้าใจเขาหรอก!
เขาจะมีชื่อเสียง--เป็นตำ นาน--ฉันจะไม่แปลกใจเลยถ้าต่อไปในอนาคตผู้คนจะกำ หนดให้วันนี้เป็นวันแฮร์รี่ พอตเตอร์--จะมีหนังสือที่เขียนเรื่องของเขา เด็กๆทุกคนในโลกของเราจะรู้จักชื่อเขา"
"แน่นอนที่สุด" ดัมเบิลดอร์ตอบ เขามองลอดแว่นตารูปพระจันทร์ครึ่งเสี้ยวขึ้นไปบนฟ้า
"แค่นี้ก็พอแล้วที่จะทำ ให้เด็กคนไหนก็ตามกลายเป็นเด็กนิสัยเสียเพราะมีชื่อเสียงตั้งแต่ก่อนจะเดินและพูดได้!
มีชื่อเสียงในสิ่งที่เขาเองก็จำ มันไม่ได้ด้วยซ้ำ!
คุณไม่เห็นหรือว่าจะดีกับเขามากกว่าแค่ไหน ถ้าเขาเติบโตขึ้นมาโดยไม่มีสิ่งเหล่านี้ จนกว่าเขาจะโตพอที่จะรับเรื่องพวกนี้ได้"
ศาสตราจารย์มักกอนนากัลอ้าปากจะพูด แต่แล้วก็เปลี่ยนใจ เธอกลืนน้ำ ลายแล้วพูดว่า
"ใช่ใช่ เอาละ คุณพูดถูก แต่เด็กจะมาที่นี่ได้ยังไงล่ะ ดัมเบิลดอร์"
ฉับพลันเธอมองดูเสื้อคลุมของเขา ราวกับคิดว่าเขาซ่อนแฮร์รี่ไว้ในเสื้อคลุมนั้น
"แฮกริดกำลังพาเขามา"
"คุณคิดว่า--คิดรอบคอบ--แล้วหรือที่วางใจ ให้แฮกริดทำเรื่องสำคัญอย่างนี้"
"ผมเอาชีวิตเป็นประกันเลย" ดัมเบิลดอร์ตอบ
"ฉันไม่ได้หมายความว่าจิตใจเขาไม'ตีนะ" ศาสตราจารย์มักกอนนากัลตอบไม่เต็มเสียง "แต่ คุณจะแกล้งทำเป็นไม่รู้ไม่ได้ว่าเขาน่ะเลินเล่อ
เขามัก จะ... นั้นเสียงอะไร"
เสียงครางตํ่าๆ ดังแหวกความเงียบสงัดที่ ปกคลุมรอบตัวคนทั้งสอง
เสียงนั้นค่อยๆ ดังขึ้น อย่างต่อเนื่องเมื่อทั้งคู่มองไปที่หัวถนนท้ายถนนเพื่อ หาแสงไฟหน้ารถ เสียงดังกลายเป็นเหมือนเสียง คำรามเมื่อทั้งคู่เงยหน้ามองขึ้นไปบนท้องฟ้า รถ จักรยานยนต์คันใหญ่คันหนึ่งหล่นลงมาจากกลาง อากาศและจอดอยู่ตรงหน้าพวกเขา
รถจักรยานยนต์คันนั้นว่าใหญ่แล้ว แต่ก็เทียบ ไม่ได้เลยกับชายที่นั่งอยู่บนนั้น
ชายคนนั้นสูงเกือบ สองเท่าของผู้ชายทั่วไปและลำตัวกว้างใหญ่กว่าอย่าง น้อยก็ลักห้าเท่าได้
เขาดูตัวใหญ่โตเหลือเชื่อ และ ดูเถื่อนๆ ผมและเครายาวหนาพันกันยุ่งแทบปิดมิด ใบหน้า มือใหญ่เท่าฝากังขยะ เท้าที่อยู่ในรองเท้าบู๊ต คู่ยักษ์ก็ใหญ่พอๆกับลูกปลาโลมา ในอ้อมแขนใหญ่
ลํ่าแขิงแรงมีห่อผ้าห่อหนึ่ง
"แฮกริด" ดัมเบิลดอร์เอ่ยขึ้นเสียงโล่งใจ
"ใน ที่สุดก็มาถึง
ว่าแต่ไปเอารถมอเตอร์ไซค์มาจากไหน"
"ยืมเขามาครับ ศาสตราจารย์ดัมเบิลดอร์" ยักษ็ใหญ่ตอบพลางปีนลงจากรถจักรยานยนต์อย่างระมัดระวัง
"เจ้าหนุ่มซิเรียส แบลึกให้ผมยืม ผมพา แกมาแล้วครับ"
"ไม่มีปัญหาอะไรใช่ไหม" "ไม่มีครับ...
บ้านถูกทำลายเกือบหมดแล้วตอน ที่ผมเอาแกออกมาก่อนที่พวกมักเกิ้ลจะเข้าไปมุงดู
แกหลับปุ๋ยตอนเราบินข้ามบริสตัลมาครับ"
ดัมเบิลดอร์และศาสตราจารย์มักกอนนากัล ก้มลงมองดูห่อผ้า
เท่าที่ทั้งสองมองเห็นอยู่ข้างในคือ ทารกเพศชายที่กำลังหลับสนิท ใต้ปอยผมดำเป็นมัน ที่ปรกหน้าผาก ทั้งสองเห็นรอยแผลประหลาดที่ ดูเหมือนรูปสายฟ้าฟาด
"นี่เป็นที่..." ศาสตราจารย์มักกอนนากัลกระซิบ
"ใช่" ดัมเบิลดอร์ตอบ
"เขาจะมีแผลเป็นไป ตลอดชีวิต"
"คุณช่วยแก้ไขไม่ได้หรือ ดัมเบิลตอร์"
"ถึงผมจะทำได้ ผมก็ไม่ทำ
แผลเป็นบางทีก็มี ประโยชน์นะ ผมก็มีแห่งหนึ่งที่เหนือหัวเข่าซ้าย เป็น รูปแผนที่รถไฟใต้ดินลอนดอนชัดเจน
เอาละแฮกริด ส่งเขามาให้ผม เราจะได้จัดการให้เสร็จเรื่องกันเสียที"
ดัมเบิลดอร์รับแฮร์รี่มาอุ้มไว้ในวงแขนแล้วหัน ไปทางบ้านของพวกเดอร์สลืย์
"ขอผม--ขอผมบอกลาแกหน่อยได้ไหมครับ" แฮกริดถาม
เขาก้มหัวใหญ่โตรุงรังลงเหนือร่างของแฮร์รี่ และจูบเด็กน้อย คงเป็นจูบที่จั๊กจี้น่าดู
แล้วทันใดนั้น แฮกริดก็ส่งเสียงโหยหวนเหมือนสุนัขที่บาดเจ็บ
"เบาๆ" ศาสตราจารย์มักกอนนากัลเอ็ด
"เดี๋ยวแกก็ปลุกพวกมักเกิ้ลขึ้นมาหรอก"
"ข...ขอโทษครับ" แฮกริดสะอื้นพลางดึง ผ้าเข็ดหน้าลายจุดผืนใหญ่ออกมาปิดหน้า
"แต่ผมท...ท...ทนไม่ได้... ลิลี่กะเจมส์ตาย... เจ้าหนูแฮร์รื่ที่ น่าสงสารต้องไปอยู่กับพวกมักเกิ้ล..."
"ใช่...ใช่ มันน่าเศร้าใจ แต่ควบคุมตัวเองหน่อย แฮกริด เดี๋ยวก็เสียเรื่องหมดหรอก" ศาสตราจารย์ มักกอนนากัลกระซิบ แตะแขนแฮกริดเบาๆ ด้วย ปลายนิ้ว ระหว่างนั้นดัมเบิลดอร์ก้าวข้ามกำแพง สวนเตี้ยๆ เดินตรงไปที่ประตูหน้าบ้าน
เขาค่อยๆ วางแฮร์รี่ลงบนบันไดหน้าประตู แล้วหยิบจดหมาย จากเสื้อคลุมสอดไว้ใต้ผ้าห่มของแฮร์รี่ก่อนจะเดิน กลับมาหาคนทั้งสอง
เป็นเวลาหนึ่งนาทีเต็มที่คน ทั้งสามยินมองตูห่อผ้าน้อย ๆ ไหล่ของแฮกริดสั่นเทิ้ม
ศาสตราจารย์มักกอนนากัลกะพริบตาถี่ๆ และตูเหมือน ประกายตาที่ระยิบระยับอยู่เสมอของดัมเบิลดอร์จะ หายไป
"เอาละ" ดัมเบิลดอร์กล่าวในที่สุด "เป็นอัน เสร็จเรื่อง
เราไม่มีธุระอะไรที่นี่อีกแล้ว
เราควรไป ร่วมงานเฉลิมฉลองกันดีกว่า"
"ล้าอย่างนั้น" แฮกริดพูดเสียงตํ่า
"ผมจะ เอามอเตอร์ไซค์ไปเก็บก่อนละ
ราตรีสวัสดิ์ครับ ศาสตราจารย์มักกอนนากัล--ศาสตราจารย์ดัมเบิล-ดอร์"
แฮกรีดใช้แขนเสื้อแจ็กเกดปาดนํ้าตาที่ไหลนอง แล้วเหวี่ยงตัวนั่งบนรถจักรยานยนต์ เขาติดเครื่องยนต์ แล้วมันก็พุ่งทะยานไปในอากาศ ส่งเสียงดังคำรามก้อง และบินลับหายไปในราตรี
"ผมคงจะได้พบคุณอีกในไม่ช้า ศาสตราจารย์ มักกอนนากัล" ดัมเบิลดอร์กล่าวพลางก้มหัวให้เธอ
ศาสตราจารย์มักกอนนากัลสั่งนํ้ามูกเป็นคำตอบ
ดัมเบิลดอร์หมุนตัวกลับและเดินไปตาม ถนน เมื่อถึงหัวมุมถนน
เขาหยุดและดึง "ที่ดับไฟ" สีเงินออกมา
เพียงกดปุ่มกริ๊กเดียวคราวนี้ไฟฟ้าทั้ง สิบสองดวงก็ติดอีกครั้ง และซอยพรีเว็ตกลับสว่างขึ้นทันทีด้วยแสงไฟสีส้ม ซึ่งพอทำให้เขามองเห็นแมว ลายเทาเดินช้า ๆ อ้อมหัวมุมถนนสุดปลายอีกด้านหนึ่ง
และเขายังเห็นห่อผ้าที่บนบันไดหน้าบ้านเลขที่สี่
"ไซคดีนะ แฮร์รี่" ดัมเบิลดอร์พึมพำ
เขาหมุน ตัว แล้วเพียงสะบัดเสื้อคลุม เขาก็หายตัวไป
สายลมพัดผ่านแนวรั้วต้นไม้ตัดเรียบในซอย พรีเว็ตที่สงบเงียบและสะอาดสะอ้านเรียบร้อยอยู่ ใต้ท้องฟ้าสีหมึก สถานที่สุดท้ายที่คุณจะคาดหวัง ว่าจะมีสิ่งแปลกประหลาดมหัศจรรย์เกิดขึ้น
แฮร์รี่ พอตเตอร์พลิกตัวอยู่ในผ้าห่มที่ห่อหุ้มตัวเขาไว้โดย ไม่ตื่นขึ้นมา
มือน้อย ๆ ช้างหนึ่งแนบอยู่กับจดหมาย ข้างๆ ตัว เขาหลับต่อไปโดยไม่รู้ว่าเขาเป็นเด็ก พิเศษ ไม่รู้ว่าเขามีชื่อเสียง และไม่รู้ว่าอีกไม่กี่ชั่วโมง ต่อมา เขาจะต้องตื่นขึ้นด้วยเสียงกรีดร้องของนาง เดอร์สลีย์เมื่อเธอเปิดประตูหน้าบ้านเพื่อเอาขวดนม เปล่าออกมาวาง และไม่รู้แม้แต่น้อยว่าอีกสองสาม สัปดาห์ต่อจากนี้เขาจะต้องถูกลูกพี่ลูกน้องดัดลีย์ หยิกทึ้งอยู่เนืองๆ...
เขาไม่อาจรู้ได้ว่าในขณะเดียวกัน นั้นเอง ผู้คนที่ลอบพบกันอย่างลึกลับทั่วประเทศกำลัง ยกแก้วเหล้าให้กัน และพูดเสียงแผ่วเบาว่า
"ดื่มให้ แฮร์รี่ พอตเตอร์ เด็กชายผู้รอดชีวิต!"